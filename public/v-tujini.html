<div class="sqs-block-content">
  <h3>
    Glasovanje za tiste, ki boste v tujini: po pošti ali na DKP (rok za prijavo
    petek 25. 6. 2021)
  </h3>
  <p>
    <b>Če boste na dan referenduma v tujini </b
    ><span
      >(na primer na morju, na potovanju)
      <strong>ali pa imate stalno prebivališče v tujini</strong>, lahko
      glasujete na enega izmed dveh načinov:</span
    ><span>&nbsp;</span>
  </p>
  <ul>
    <li><span>po pošti ali</span></li>
    <li>
      <span>osebno </span
      ><span
        >na diplomatsko-konzularnem predstavništvu Republike
        Slovenije.&nbsp;</span
      >
    </li>
  </ul>
  <p>
    <span>V obeh primerih morate najkasneje </span><b>do petka 25. 6. 2021</b
    ><span
      >, sporočiti, da boste glasovali iz tujine. Obvestilo o glasovanju iz
      tujine lahko pošljete prek portala e-uprava, v katerem označite na
      katerega od dveh načinov boste glasovali.&nbsp;</span
    >
  </p>
  <p>
    <b>a) Če boste glasovali po pošti</b
    ><span
      >, boste vpisali naslov v tujini na katerega želite prejeti volilno
      gradivo. Gradivo boste nato izpolnjeno </span
    ><b>poslali nazaj</b
    ><span>
      na naslov pristojne okrajne volilne komisije (naslov bo izpisan na
      povratni ovojnici, ki jo vsebuje volilno gradivo), ali pa na naslov
      diplomatsko-konzularnega predstavništva Republike Slovenije.&nbsp;</span
    >
  </p>
  <p>
    <b
      >b) Če boste glasovali na diplomatskem-konzularnem predstavništvu
      Republike Slovenije</b
    ><span
      >, se morate na dan glasovanja tja odpraviti med 9. in 17. uro po lokalnem
      času. Tam postopek glasovanja poteka enako kot na volišču v Sloveniji
      (identifikacija volivca z osebnim dokumentom, podpis volivca, glasovanje z
      glasovnico).
    </span>
  </p>
  <p>
    <span
      >Povezavi za oddajo vloge sta dostopni s klikom na enega od spodnjih
      gumbov – ločeno za oddajo vloge z digitalnim potrdilom in brez digitalnega
      potrdila.</span
    >
  </p>
</div>
