<div class="sqs-block-content">
  <h3>
    Glasovanje za tiste, ki boste v tujini: po pošti ali na diplomatsko konzularnem predstavništvu Republike Slovenije (rok za prijavo: četrtek, 9. 5. 2024, do 24. ure)
  </h3>
    <div>
      <p>
        Če boste <strong>na dan volitev v tujini</strong> (na primer na potovanju) ali pa imate <strong>stalno prebivališče v tujini</strong>, lahko glasujete na enega izmed dveh načinov: 
      <li>
        po pošti ali
      </li>
      <li>
        osebno na diplomatsko konzularnem predstavništvu Republike Slovenije. 
      </li>
      </p>
      <p>
        V obeh primerih morate Državni volilni komisiji <strong>najkasneje do četrtka, 9. 5. 2024</strong>, sporočiti, da boste glasovali iz
        tujine. Obvestilo o glasovanju iz tujine lahko pošljete prek portala e-Uprava, v katerem označite, na katerega od dveh
        načinov boste glasovali.
      </p>
      <p>
      <strong>a) Če boste iz tujine glasovali po pošti</strong>, v obrazec vpišite naslov v tujini, na katerega želite prejeti volilno gradivo.
      Gradivo nato izpolnjeno pošljite nazaj na naslov pristojne okrajne volilne komisije (naslov bo izpisan na povratni
      ovojnici, ki jo vsebuje volilno gradivo) ali pa na naslov diplomatsko konzularnega predstavništva Republike Slovenije.
      </p>
      <p>
        <strong>b) Če boste glasovali na diplomatsko konzularnem predstavništvu Republike Slovenije</strong>, se morate na dan glasovanja tja
        odpraviti med 9. in 17. uro po lokalnem času. Postopek glasovanja poteka enako kot na volišču v Sloveniji
        (identifikacija volilca z osebnim dokumentom, podpis volilca, glasovanje z glasovnico).
      </p>
      <p>
        Seznam volišč na diplomatsko-konzularnih predstavništvih je dostopen <a href="https://www.dvk-rs.si/volitve-in-referendumi/evropski-parlament/volitve-evropskega-parlamenta/volitve-v-evropski-parlament/" target="_blank"
        >tukaj.</a
      >
      </p>
      <p>
        Povezavi za oddajo vloge sta dostopni s klikom na enega od spodnjih gumbov – ločeno za oddajo vloge z digitalnim potrdilom in brez digitalnega potrdila.
      </p>
      <p>
        <a
          class="btn btn-primary"
          target="_blank"
          href="https://e-uprava.gov.si/si/podrocja/vloge/vloga.html?id=7505"
          >Oddaja vloge z digitalnim potrdilom</a
        >
        <a
          class="btn btn-primary"
          target="_blank"
          href="https://e-uprava.gov.si/si/podrocja/vloge/vloga.html?id=7506"
          >Oddaja vloge brez digitalnega potrdila</a
        >
      </p>
   
</div>
  <hr />

  <h3>Odgovori na pogosta vprašanja glede glasovanja iz tujine</h3>

  <div>
    <p class="question">
      <strong
        >1. Kaj vpišem v spletni obrazec, kjer zahteva, da izberem državo in
        celotni naslov v tujini, če tega podatka nimam oziroma ni naslova, ker
        potujem z vlakom, avtodomom ...?</strong
      >
    </p>
    <p>
      Izberite poljubno državo (tujo državo), namesto naslova pa v VSA OSTALA
      polja vpišite "OSEBNA VROČITEV". Glasovnico lahko oddate na pošti ali v
      nabiralnik v kateri koli tuji državi, ne glede na to, katera država je
      napisana v spletnem obrazcu. Na primer: če je v obrazcu vpisana država
      Španija, lahko predate glasovnico na pošto tudi v Italiji, Franciji, na
      Hrvaškem ali kjerkoli se že nahajate.
    </p>
    <p>
      Če imate to možnost, lahko pred odhodom v tujino volilno gradivo osebno
      prevzamete na sedežu Državne volilne komisije (Slovenska cesta 54,
      Ljubljana, 4. nadstropje) ali pa na sedežu okrajne volilne komisije, kjer
      imate prijavljeno stalno prebivališče. V tem primeru na vlogi označite
      državo glasovanja v tujini, v vrstico, kjer je treba navesti naslov
      začasnega bivanja v tujini, pa napišite »Osebni prevzem volilnega gradiva
      na DVK« oz. »Osebni prevzem volilnega gradiva na OVK«. Obenem na vlogo
      napišite telefonsko številko, na kateri ste dosegljivi za dogovor glede
      datuma prevzema volilnega gradiva.
    </p>
    <p>
      Pomembno je, da izpolnjeno volilno gradivo nato pravočasno (čim prej, ko
      imate možnost) na pošto oddate v tujini (ni pomembno, v kateri državi,
      pomembno je le, da je poštni žig iz tujine). Lahko ga oddate tudi na
      najbližjem diplomatsko-konzularnem predstavništvu Slovenije v tujini, kjer
      je vzpostavljeno volišče.
    </p>
    <p class="question">
      <strong
        >2. Ali lahko oddam vlogo prek e-uprave tudi za svoje starše, dedka,
        babico, brata, sestro?</strong
      >
    </p>
    <p>
      DA. Poleg svojih osebnih podatkov (ime, priimek, EMŠO, telefon, email),
      potrebujete tudi njihove osebne podatke.
    </p>
    <p class="question">
      <strong>3. Kje prevzamem glasovnico in kuverto?</strong>
    </p>
    <p>
      Izpolnite spletni obrazec, nato pa vas bodo kontaktirali iz VAŠE okrajne
      volilne komisije in vam sporočili naslov, na katerem prevzamete glasovnico
      in kuverto. Običajno je to na sedežu VAŠE upravne enote ali pa v njegovi
      bližini.
    </p>
    <p class="question">
      <strong
        >4. Kdaj lahko prevzamem volilno gradivo? Želim oddati vlogo za
        glasovanje iz tujine za vse svoje družinske člane, s katerimi bomo
        počitnikovali skupaj.</strong
      >
    </p>
    <p>
      Državna volilna komisija pravi, da bo vse vloge za glasovanje v tujini
      obdelala ažurno. Na sedežu vaše okrajne volilne komisije bo gradivo
      pripravljeno verjetno v enem ali dveh delovnih dneh po oddaji vloge.
    </p>
    <p class="question">
      <strong>5. Ali lahko namesto mene gradivo prevzame kdo drug?</strong>
    </p>
    <p>NE. Glasovnico mora prevzeti volivec osebno.</p>
    <p class="question">
      <strong
        >6. Ali lahko izpolnjeno glasovnico oddam kar na pošti ali v nabiralnik
        v Sloveniji?</strong
      >
    </p>
    <p>NE. Tako oddana glasovnica ne bo veljavna.</p>
    <p class="question">
      <strong
        >7. Ali lahko oddam kuverto z glasovnico na pošto v tujini že pred
        volitvami?</strong
      >
    </p>
    <p>
      DA, seveda. Glasovnico oddaj v tujini na pošto ali v nabiralnik čim prej!
    </p>
    <p class="question"><strong>8. Do kdaj moram oddati glasovnico?</strong></p>
    <p>
      Ker pošte ob sobotah in ob nedeljah verjetno ne obratujejo, predlagamo, da
      glasovnico predate na pošto v tujini najkasneje v petek, 7. 6. 2024. Kot
      veljavne bodo upoštevane zgolj tiste glasovnice, ki bodo nosile poštni žig
      pred 19. uro v nedeljo, 9. 6. 2024.
    </p>
    <p class="question">
      <strong
        >9. Do kdaj mora glasovnica prispeti na Državno volilno
        komisijo?</strong
      >
    </p>
    <p>
      Upoštevajo se glasovnice, ki bodo prispele po pošti iz tujine do srede,
      17. 6. 2024, do 12. ure.
    </p>
    <p>
      Pri ugotavljanju izida glasovanja se upoštevajo glasovnice, ki so prispele
      po pošti iz tujine do 12. ure osmega dne po dnevu glasovanja. Ovojnice z
      glasovnicami morajo imeti poštni žig z datumom oz. morajo biti ovojnicam
      priložene listine, iz katerih je razvidno, da je bila glasovnica oddana na
      pošto najpozneje do 19. ure na dan glasovanja.
    </p>
    <p class="question">
      <strong>10. Koliko me stane glasovanje iz tujine?</strong>
    </p>
    <p>
      Poleg glasovnice prejmete tudi povratno naslovljeno kuverto. Prevzeti
      morate le stroške poštnine, saj ni pravne podlage za povračilo teh
      stroškov. Volilno gradivo lahko sicer tudi dostavitev na najbližje
      diplomatsko-konzularno predstavništvo, kjer je volišče.
    </p>
    <p class="question">
      <strong
        >11. Ali je potrebno oddati kuverto z glasovnico kot
        "priporočeno"?</strong
      >
    </p>
    <p>
      Ne, glasovnice ni potrebno oddati kot "priporočeno". Priložena kuverta ima
      sicer označbo PRIORITY, kar pomeni, da je tudi strošek poštnine nekoliko
      večji. Če se želite temu izogniti, lahko kuverto vložite v drugo kuverto
      in jo pošljete po običajni poti.
    </p>
    <p class="question">
      <strong
        >12. Kaj lahko stori volivec, ki prebiva v tujini in ni prejel volilnega
        gradiva?</strong
      >
    </p>
    <p>
      Če volilnega gradiva niste prejeli po pošti, četudi bi ga po uradni
      dolžnosti moral prejeti, lahko glasuje na najbližjem
      diplomatsko-konzularnem predstavništvu Slovenije v tujini, kjer je
      vzpostavljeno volišče.
    </p>
  </div>
</div>
