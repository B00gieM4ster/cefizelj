<div class="sqs-block-content">
  <h3>
    Glasovanje za tiste, ki boste v tujini: po pošti ali na DKP (rok za prijavo:
    petek, 25. 6. 2021)
  </h3>
  <p>
    <b>Če boste na dan referenduma v tujini </b
    ><span
      >(na primer na morju, na potovanju)
      <strong>ali pa imate stalno prebivališče v tujini</strong>, lahko
      glasujete na enega izmed dveh načinov:</span
    ><span>&nbsp;</span>
  </p>
  <ul>
    <li><span>po pošti ali</span></li>
    <li>
      <span>osebno </span
      ><span
        >na diplomatsko-konzularnem predstavništvu Republike
        Slovenije.&nbsp;</span
      >
    </li>
  </ul>
  <p>
    V obeh primerih morate najkasneje <b>do petka, 25. 6. 2021</b>, sporočiti,
    da boste glasovali iz tujine. Obvestilo o glasovanju iz tujine lahko
    pošljete prek portala e-Uprava, v katerem označite, na katerega od dveh
    načinov boste glasovali.
  </p>
  <p>
    <b>a) Če boste glasovali po pošti</b>, boste vpisali naslov v tujini, na
    katerega želite prejeti volilno gradivo. Gradivo boste nato izpolnjeno
    <b>poslali nazaj</b> na naslov pristojne okrajne volilne komisije (naslov bo
    izpisan na povratni ovojnici, ki jo vsebuje volilno gradivo) ali pa na
    naslov diplomatsko-konzularnega predstavništva Republike Slovenije.
  </p>
  <p>
    <b
      >b) Če boste glasovali na diplomatsko-konzularnem predstavništvu Republike
      Slovenije</b
    >, se morate na dan glasovanja tja odpraviti med 9. in 17. uro po lokalnem
    času. Tam postopek glasovanja poteka enako kot na volišču v Sloveniji
    (identifikacija volivca z osebnim dokumentom, podpis volivca, glasovanje z
    glasovnico).
  </p>
  <p>
    <span
      >Povezavi za oddajo vloge sta dostopni s klikom na enega od spodnjih
      gumbov – ločeno za oddajo vloge z digitalnim potrdilom in brez digitalnega
      potrdila.</span
    >
  </p>
  <p>
    <a
      class="btn btn-primary"
      target="_blank"
      href="https://e-uprava.gov.si/podrocja/vloge/vloga.html?id=5205"
      >Oddaja vloge z digitalnim potrdilom</a
    >
    <a
      class="btn btn-primary"
      target="_blank"
      href="https://e-uprava.gov.si/podrocja/vloge/vloga.html?id=5206"
      >Oddaja vloge brez digitalnega potrdila</a
    >
  </p>
  <h3>Odgovori na pogosta vprašanja glede glasovanja iz tujine</h3>

  <dl>
    <dt>
      1. Kaj vpišem v spletni obrazec, kjer zahteva, da izberem državo in
      celotni naslov v tujini, če tega podatka nimam oziroma ni naslova, ker
      potujem z vlakom, avtodomom ...?
    </dt>
    <dd>
      Izberi poljubno državo (tujo državo), namesto naslova pa v VSA OSTALA
      polja vpiši "OSEBNA VROČITEV". Glasovnico lahko oddaš na pošto ali v
      nabiralnik v kateri koli tuji državi, ne glede na to, katera država je
      napisana v spletnem obrazcu. Na primer: če je v obrazcu vpisana država
      Španija, lahko predaš glasovnico na pošto tudi v Italiji, Franciji, na
      Hrvaškem ali kjerkoli pač.
    </dd>

    <dt>
      2. Ali lahko oddam vlogo prek e-uprave tudi za svoje starše, dedka,
      babico, brata, sestro?
    </dt>
    <dd>
      DA. Poleg svojih osebnih podatkov (ime, priimek, EMŠO, telefon, email),
      potrebuješ tudi njihove osebne podatke.
    </dd>

    <dt>3. Kje prevzamem glasovnico in kuverto?</dt>
    <dd>
      Izpolni spletni obrazec, nato pa te bodo kontaktirali iz TVOJE okrajne
      volilne komisije in ti sporočili naslov, na katerem prevzameš glasovnico
      in kuverto. Običajno je to na sedežu TVOJE upravne enote ali pa v njegovi
      bližini.
    </dd>

    <dt>
      4. Kdaj lahko prevzamem volilno gradivo? Želim oddati vlogo za glasovanje
      iz tujini za vse svoje družinske člane, s katerimi bomo počitnikovali
      skupaj.
    </dt>
    <dd>
      Državna volilna komisija pravi, da bo vse vloge za glasovanje v tujini
      obdelala ažurno. Na sedežu tvoje okrajne volilne komisije bo gradivo
      pripravljeno verjetno v enem ali dveh delovnih dneh po oddaji vloge.
    </dd>

    <dt>5. Ali lahko namesto mene gradivo prevzame kdo drug?</dt>
    <dd>NE. Glasovnico mora prevzeti volivec osebno.</dd>

    <dt>
      6. Ali lahko izpolnjeno glasovnico oddam kar na pošti ali v nabiralnik v
      Sloveniji?
    </dt>
    <dd>NE. Tako oddana glasovnica ne bo veljavna</dd>

    <dt>
      7. Ali lahko oddam kuverto z glasovnico na pošto v tujini že pred
      volitvami?
    </dt>
    <dd>
      DA, seveda. Glasovnico oddaj v tujini na pošto ali v nabiralnik čim prej!
    </dd>

    <dt>8. Do kdaj moram oddati glasovnico?</dt>
    <dd>
      Ker pošte ob sobotah in ob nedeljah verjetno ne obratujejo, predlagamo, da
      glasovnico predaš na pošto v tujini najkasneje do petka, 9. 7. 2021. Kot
      veljavne bodo upoštevane zgolj tiste glasovnice, ki bodo nosile poštni žig
      pred 19. uro v nedeljo, 11. 7. 2021.
    </dd>

    <dt>9. Do kdaj mora glasovnica prispeti na Državno volilno komisijo?</dt>
    <dd>
      Upoštevajo se glasovnice, ki bodo prispele po pošti iz tujine do
      ponedeljka, 19. 7. 2021, do 12. ure.
    </dd>

    <dt>10. Koliko me stane glasovanje iz tujine?</dt>
    <dd>
      Poleg glasovnice prejmeš tudi povratno naslovljeno kuverto. Potrebuješ le
      znamko ali pa kuverto oddaš na poštnem okencu.
    </dd>

    <dt>11. Ali je potrebno oddati kuverto z glasovnico kot "priporočeno"?</dt>
    <dd>Ne, glasovnice ni potrebno oddati kot "priporočeno".</dd>
  </dl>
</div>
