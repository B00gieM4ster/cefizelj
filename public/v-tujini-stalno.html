<div class="sqs-block-content">
  <h3>
    Glasovanje za tiste, ki boste v tujini: po pošti ali na diplomatsko
    konzularnem predstavništvu Republike Slovenije
  </h3>

  <div>
    <p>
      Če imate
      <strong
        >stalno prebivališče v tujini, kjer boste tudi na dan volitev</strong
      >, lahko glasujete na enega izmed dveh načinov:
    </p>
    <ul>
      <li>po pošti ali</li>
      <li>
        osebno na diplomatsko konzularnem predstavništvu Republike Slovenije.
      </li>
    </ul>

    <p>
      Predhodna prijava za glasovanje na volitvah v Evropski parlament ni potrebna. Volilno gradivo boste avtomatsko prejeli po pošti na vaš domači naslov.
    </p>
    <p>
      <strong>Za glasovanje na referendumih je potrebna predhodna prijava</strong>. Volivci s stalnim prebivališčem v tujini, ki želite na posvetovalnih referendumih glasovati po pošti iz tujine, morate o tej nameri obvestiti Državno volilno komisijo <strong>najkasneje do petka, 24. 5. 2024</strong>. Obvestilo o glasovanju iz tujine lahko pošljete prek portala e-Uprava, v katerem označite, na katerega od dveh načinov boste glasovali.
    </p>
    <p>
      <a
        class="btn btn-primary"
        target="_blank"
        href="https://e-uprava.gov.si/si/podrocja/vloge/vloga.html?id=7685"
        >Oddaja vloge z digitalnim potrdilom</a
      >
      <a
        class="btn btn-primary"
        target="_blank"
        href="https://e-uprava.gov.si/si/podrocja/vloge/vloga.html?id=7686"
        >Oddaja vloge brez digitalnega potrdila</a
      >
    </p>
    <p><strong>a) Glasovanje po pošti</strong></p>
    <p>
      Volilno gradivo vam bo Državna volilna komisija
      <strong
        >poslala na naslov prijavljenega stalnega prebivališča v tujini</strong
      >, saj 82. člen Zakona o volitvah v državni zbor nalaga, da se za volitve
      v državni zbor vsem izseljencem volilno gradivo pošlje po uradni
      dolžnosti. Gradivo nato izpolnjeno pošljite nazaj na naslov pristojne
      okrajne volilne komisije (naslov bo izpisan na povratni ovojnici, ki jo
      vsebuje volilno gradivo) ali pa na naslov diplomatsko konzularnega
      predstavništva Republike Slovenije.
    </p>

    <p>
      <strong
        >b) Glasovanje na diplomatsko konzularnem predstavništvu Republike
        Slovenije</strong
      >
    </p>
    <p>
      Brez predhodne prijave lahko glasujete tudi na najbližjem diplomatsko
      konzularnem predstavništvu, če bo na tem predstavništvu Republike
      Slovenije vzpostavljeno volišče in ste vpisani v posebni volilni imenik.
      Na dan glasovanja se morate na volišče odpraviti med 9. in 17. uro po
      lokalnem času. Postopek glasovanja poteka enako kot na volišču v Sloveniji (identifikacija volilca z osebnim dokumentom,
      podpis volilca, glasovanje z glasovnico).
    </p>
    <p>
      Lokacije volišč najdete
      <a href="https://www.dvk-rs.si/fileadmin/user_upload/DKP_volisca_19.3.2024__2_.pdf" target="_blank"
        >tukaj.</a
      >
    </p>
  </div>
</div>
